Śniadanie 
Płatki z mandarynką 458kcal.
jogurt naturalny, 2% tłuszczu - szklanka [250g]
orzechy laskowe - łyżka [16g]
mandarynka, obrana - średnia sztuka [50g]
płatki jęczmienne – 5 łyżek [50g]
cynamon mielony – szczypta [1g]
gałka muszkatołowa, mielona – szczypta [1g]
Płatki owsiane zalej jogurtem. Następnie dodaj cząstki mandarynki, orzechy i przypraw.

II śniadanie 
Brokuły w sezamowym dipie 216kcal.
brokuły – ½ sztuki [300g]
oliwa z oliwek - łyżka [10g]
cynamon mielony - szczypta [1g]
papryka, mielona - szczypta [1g]
pasta sezamowa, tahini – łyżeczka [7g]
Wymieszaj oliwę, przyprawy i tahini. (Jeżeli nie masz pasty tahini możesz użyć podprażonego a następnie zmielonego sezamu). Brokuły włóż do miski i polej zalewą. Włóż do naczynia żaroodpornego. Piecz 15-20 minut w nagrzanym piekarniku 180'C.

Obiad 
Kurczak curry z dynią i brukselką 561kcal.
dynia, obrana, surowa - 1/2 szklanki [110g]
mięso z piersi indyka, bez skóry - porcja [100g]
marchew – średnia sztuka[80g]
brukselka, mrożona – ok. 4 – 5 sztuk [60g]
mleko kokosowe, w puszce – 1/5 szklanki [50g]
olej rzepakowy – łyżka [10g]
ryż brązowy, suchy – 5 łyżek [50g]
curry w proszku – 2 szczypty [2g]
pieprz czarny - 2 szczypty [2g]
papryka, mielona - szczypta [1g]
cebula – ½ małej sztuki [35g]
Obraną dynię, marchew i brukselki pokrój w cząstki i upiecz w piekarniku na blaszce (przez 15 minut w 150'C). Następnie mięso pokrój w kostkę i podduś kilka minut na patelni z dodatkiem oleju. Zalej mleczkiem kokosowym. Dodaj warzywa i chwilę podduś. Na koniec wkrój mango. Przypraw. Zjedz danie z ugotowanym ryżem.

Podwieczorek 
Mus kawowy 238 kcal.
Banan, obrany - duży [150g]
kawa parzona mielona, napar bez cukru – 4 łyżki [40g]
mleko spożywcze, 2% tłuszczu – 1/3 szklanki [80g]
chili w proszku - szczypta [1g]
orzechy włoskie – 2 sztuki [8g]
Zaparz małą kawę. Będziesz potrzebowała tylko 4 łyżki. Zmiksuj banan z kawą, mlekiem i przypraw. Posyp pokruszonymi orzechami.

Kolacja 
Omlet z cukinią 325kcal.
cukinia – 1/2 mniejszej sztuki [120g]
jaja kurze – 2 sztuki
olej rzepakowy - łyżka [10g]
sól biała – szczypta [1g]
pieprz czarny - szczypta [1g]
pietruszka, liście – 3 łyżki [12g]
pomidory, czerwone - średnia sztuka [150g]
otręby owsiane – 2 łyżki [20g]
Cukinię zetrzyj na tarce o grubych oczkach. Odcedź nadmiar soku, następnie wymieszaj z roztrzepanymi jajkami, otrębami, przyprawami i usmaż na oleju. Przygotuj sałatkę z pomidora i natki. Ułóż sałatkę na omlecie, złóż na pół.